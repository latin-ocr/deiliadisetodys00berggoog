Odyssea.

Progredimur ad Odysseam perquirendam, sed si de
ea agimus, non eadem subtilitate opus erit, quod complura
quae ad Iliadem exposui etiam de Odyssea valent; praes
terea nolo repetere, quae iam de Odysseae formulis
occasione data anticipavi. Recordaberisenim,quam propinqua
sit novissimorum Iliadis carminum dictio Odysseae locutioni.
Accedit tertium, quod attendas: quoniam totius Odysseae
locutio recentiorem colorem fert, multo difficilius est
genuina discernere ab additamentis. Denique Odysseam
non tantopere interpolationibus foedatam esse quam Iliadem
in propatulo est. Quae cum ita sint, me restringo ad
notationem gravissimarum rerum.

Ceterum rei natura datum est Odysseae poetas, quod
novi generis fabulas sibi enarrandas proponebant, intera
dum novas formulas sibi fingere debuisse. Sed si eas per's
lustras, vides ab iis, qui Odysseae carmina composuerunt,
non nisi raro frangi leges, quae apud Homerum in Iliade
valent.

Praeterea hoc quoque respiciendum est: cum valde
praevaleant in Odyssea breviores illae formulae τὸν δ’
ἠμείβετ’ ἔπειτα sim. prae illis uberioribus, quae particula iis
inducuntur, poetis non tam saepe occasio variandi et no·
vandi se praebere poterat.

 

